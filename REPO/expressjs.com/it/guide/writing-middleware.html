<!DOCTYPE html>
<html xmlns="http://www.w3.org/1999/xhtml" lang="it" xml:lang="it">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Compilazione del middleware per l’utilizzo nelle applicazioni Express</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
</head>
<body>
<header id="title-block-header">
<h1 class="title">Compilazione del middleware per l’utilizzo nelle applicazioni Express</h1>
</header>
<h1 id="compilazione-del-middleware-per-lutilizzo-nelle-applicazioni-express">Compilazione del middleware per l’utilizzo nelle applicazioni Express</h1>
<h2>
Panoramica
</h2>
<p>Le funzioni <em>middleware</em> sono funzioni con accesso all’<a href="/%7B%7B%20page.lang%20%7D%7D/4x/api.html#req">oggetto richiesta</a> (<code>req</code>), all’<a href="/%7B%7B%20page.lang%20%7D%7D/4x/api.html#res">oggetto risposta</a> (<code>res</code>) e alla successiva funzione middleware nel ciclo richiesta-risposta dell’applicazione. La successiva funzione middleware viene comunemente denotata da una variabile denominata <code>next</code>.</p>
<p>Le funzioni middleware possono eseguire le attività elencate di seguito:</p>
<ul>
<li>Eseguire qualsiasi codice.</li>
<li>Apportare modifiche agli oggetti richiesta e risposta.</li>
<li>Terminare il ciclo richiesta-risposta.</li>
<li>Chiamare il successivo middleware nello stack.</li>
</ul>
<p>Se la funzione middleware corrente non termina il ciclo richiesta-risposta, deve richiamare <code>next()</code> per passare il controllo alla successiva funzione middleware. Altrimenti, la richiesta verrà lasciata in sospeso.</p>
<p>I seguenti esempi mostrano gli elementi di una chiamata alla funzione middleware:</p>
<table style="padding: 0; border: 0; width: 960px; margin-bottom: 10px;">
<tr>
<td style="margin: 0; padding: 0px; border: 0; width: 410px;">
<img src="/images/express-mw.png" style="margin: 0px; padding: 0px; width: 410px; height: 308px;" />
</td>
<td style="margin: 0; padding: 0 0 0 5px; border: 0; width: 550px;">
<div id="callout1" class="callout">
Metodo HTTP per cui si applica la funzione middleware.
</div>
<div id="callout2" class="callout">
Percorso (route) per cui si applica la funzione middleware.
</div>
<div id="callout3" class="callout">
La funzione middleware.
</div>
<div id="callout4" class="callout">
Argomento di callback nella funzione middleware, denominata per convenzione “next”.
</div>
<div id="callout5" class="callout">
Argomento <a href="../4x/api.html#res">risposta</a> HTTP nella funzione middleware, denominato “res” per convenzione.
</div>
<div id="callout6" class="callout">
Argomento <a href="../4x/api.html#req">richiesta</a> HTTP nella funzione middleware, denominato “req” per convenzione.
</div>
</td>
</tr>
</table>
<!--
<pre>
<code class="language-javascript" translate="no">
var express = require('express');
var app = express();
app.get('/', function(req, res, next) {
    next();
});
</code>
</pre>

* <code>app.get</code>: Metodo HTTP per cui si applica la funzione middleware.

* <code>'/'</code>: Percorso (route) per cui si applica la funzione middleware.

* <code>function</code>: La funzione middleware.

* <code>req</code>: Argomento <a href="../4x/api.html#req">richiesta</a> HTTP nella funzione middleware, denominato "req" per convenzione.

* <code>res</code>: Argomento <a href="../4x/api.html#res">risposta</a> HTTP nella funzione middleware, denominato "res" per convenzione.

* <code>next</code>: Argomento di callback nella funzione middleware, denominata per convenzione "next".
-->
<p>Ecco un esempio di una semplice applicazione Express “Hello World”, per cui si definiranno due funzioni middleware:</p>
<pre>
<code class="language-javascript" translate="no">
var express = require('express');
var app = express();

app.get('/', function (req, res) {
  res.send('Hello World!');
});

app.listen(3000);
</code>
</pre>
<h2>
Sviluppo
</h2>
<p>Ecco un semplice esempio di una funzione middleware, denominata “myLogger”. Questa funzione stampa semplicemente la dicitura “LOGGED” quando una richiesta all’applicazione la attraversa. La funzione middleware è assegnata ad una variabile denominata <code>myLogger</code>.</p>
<pre>
<code class="language-javascript" translate="no">
var myLogger = function (req, res, next) {
  console.log('LOGGED');
  next();
};
</code>
</pre>
<div class="doc-box doc-notice" data-markdown="1">
<p>Si noti la chiamata precedente a <code>next()</code>. Richiamando questa funzione si richiama la successiva funzione middleware nell’applicazione. La funzione <code>next()</code> non fa parte dell’API Express o Node.js, ma è il terzo argomento trasmesso alla funzione middleware. La funzione <code>next()</code> potrebbe essere denominata in qualsiasi modo, ma per convenzione viene sempre denominata “next”. Per evitare confusione, utilizzare sempre questa convenzione.</p>
</div>
<p>Per caricare la funzione middleware, richiamare <code>app.use()</code>, specificando la funzione middleware. Ad esempio, il seguente codice carica la funzione middleware <code>myLogger</code> prima della route al percorso root (/).</p>
<pre>
<code class="language-javascript" translate="no">
var express = require('express');
var app = express();

var myLogger = function (req, res, next) {
  console.log('LOGGED');
  next();
};

app.use(myLogger);

app.get('/', function (req, res) {
  res.send('Hello World!');
});

app.listen(3000);
</code>
</pre>
<p>Ogni volta che un’applicazione riceve una richiesta, viene stampato il messaggio “LOGGED” sul terminale.</p>
<p>L’ordine di caricamento del middleware è importante: le funzioni middleware che vengono caricate per prime vengono anche eseguite per prime.</p>
<p>Se <code>myLogger</code> viene caricato dopo la route sul percorso root, la richiesta non lo raggiunge mai e l’applicazione non stampa “LOGGED”, poiché l’handler di route del percorso root termina il ciclo richiesta-risposta.</p>
<p>La funzione middleware <code>myLogger</code> stampa semplicemente un messaggio, successivamente passa la richiesta alla successiva funzione middleware nello stack chiamando la funzione <code>next()</code>.</p>
<p>Nel successivo esempio viene aggiunta una proprietà denominata <code>requestTime</code> all’oggetto richiesta. Questa funzione middleware verrà denominata “requestTime”.</p>
<pre>
<code class="language-javascript" translate="no">
var requestTime = function (req, res, next) {
  req.requestTime = Date.now();
  next();
};
</code>
</pre>
<p>L’applicazione utilizza ora la funzione middleware <code>requestTime</code>. Inoltre, la funzione di callback della route percorso root utilizza la proprietà che la funzione middleware aggiunge a <code>req</code> (l’oggetto richiesta).</p>
<pre>
<code class="language-javascript" translate="no">
var express = require('express');
var app = express();

var requestTime = function (req, res, next) {
  req.requestTime = Date.now();
  next();
};

app.use(requestTime);

app.get('/', function (req, res) {
  var responseText = 'Hello World!<br>';
  responseText += '<small>Requested at: ' + req.requestTime + '</small>';
  res.send(responseText);
});

app.listen(3000);
</code>
</pre>
<p>Quando si effettua una richiesta al root dell’applicazione, l’applicazione mostra la cronologia data e ora della richiesta nel browser.</p>
<p>Poiché si dispone dell’accesso all’oggetto richiesta, l’oggetto risposta, la successiva funzione middleware nello stack e l’API Node.js completo, le possibilità con le funzioni middleware sono infinite.</p>
<p>Per ulteriori informazioni sul middleware Express, consultare: <a href="/%7B%7B%20page.lang%20%7D%7D/guide/using-middleware.html">Utilizzo del middleware Express</a>.</p>
</body>
</html>
